---
layout: page
title: Che cos'è Docs Italia
---

# Che cos'è Docs Italia

Docs Italia è un servizio a disposizione delle Pubbliche Amministrazioni per
pubblicare documenti tecnici e amministrativi, e offre ai cittadini la
possibilità di leggere e commentare documenti pubblici ed essere informati
sull’andamento dei progetti. Su Docs Italia trovi:

* documentazione tecnica relativa ai progetti pubblici
  
  *Per esempio, su Docs
  Italia è possibile accedere alla documentazione relativa al progetto per
  costruire l'[Anagrafe nazionale della popolazione residente in 
  Italia](https://anpr.readthedocs.io/en/latest/)*

* documenti amministrativi, circolari, linee guida, regole tecniche, direttive
  
  *Per esempio, su Docs Italia è disponibile il [Codice dell’Amministrazione
  Digitale](https://cad.readthedocs.io), la legge che definisce il ruolo del 
  digitale nella Pubblica Amministrazione*

Docs Italia ha queste caratteristiche:

* **Collaborazione**
  
  Docs Italia consente un processo di pubblicazione e di
  modifica di tipo collaborativo: tutti possono proporre contributi e
  suggerimenti ai documenti.

* **Consultazione pubblica**
  
  Secondo una filosofia *open government*, Docs Italia
  consente di gestire il [processo di consultazione pubblica di un documento
  amministrativo](http://cad.readthedocs.io/it/v2017-12-13/_rst/capo1_sezione3_art18.html?highlight=consultazione%20pubblica) 
  previsto dall’art. 18 del Codice dell’Amministrazione digitale.
 
  [*Qui un esempio*](http://cloud-pa.readthedocs.io/)

* **Un luogo unico**
  
  Docs Italia vuole diventare il luogo che offre una visione di insieme
  sui progetti pubblici in corso, affiancando gli aspetti tecnologici e quelli
  amministrativi (leggi: la documentazione tecnica e le circolari in un unico
  luogo!) 

* **I documenti evolvono!**
  
  Docs Italia (utilizzando il version control system
  di GitHub, [basato su Git](https://it.wikipedia.org/wiki/Git_(software))) 
  mette a disposizione un sistema che consente di
  tenere traccia della storia di un documento e mantenerne tutte le versioni,
  permettendo di confrontarle fra loro.

* **Facilità di lettura, anche sullo smartphone**

  I documenti di Docs Italia
  hanno un indice ben strutturato, un motore di ricerca efficace e sono di
  facile lettura, anche sullo smartphone.

[**Guida a Docs Italia**](http://guida-docs-italia.readthedocs.io/it/latest/)

## Come partecipare

Docs Italia mette a disposizione una piattaforma (basata sul progetto open
source [Read the Docs](https://readthedocs.org/)) e un **team di technical writer** per
aiutare le Amministrazioni e favorire il processo di pubblicazione.

Se sei interessato a partecipare al progetto, [scrivici](mailto:contatti@docs.italia.it).

In particolare:

* se lavori in un’Amministrazione e vuoi saperne di più o iniziare a pubblicare
  qualche documento;
* se lavori in qualità di fornitore della Pubblica Amministrazione e, in accordo
  con il committente, vorresti provare a utilizzare Docs Italia per pubblicare
  documentazione tecnica;
* se, come cittadino, vuoi suggerire che un documento pubblico venga pubblicato
  in Docs Italia.

Per discutere del progetto puoi usare il Forum:

* [Tutte le novità su Docs Italia](https://forum.italia.it/t/docs-italia-tutte-le-novita/2610)
* [Style guide per la documentazione tecnica](https://forum.italia.it/t/nuova-style-guide-per-documenti-tecnici-e-amministrativi/2608)

## Evoluzione del progetto

Siamo al lavoro per creare nuove funzionalità e sviluppare la piattaforma: dal
motore di ricerca alla navigazione, dalle modalità di conversione di un
documento allo stile della documentazione, sono tante le novità in arrivo
nelle prossime settimane. Per saperne di più, segui la [nostra board su
Trello](https://trello.com/b/jQUgRzRe/docs-italiasviluppo).
